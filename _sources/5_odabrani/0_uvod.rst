Увод
====

Слободно можемо рећи да смо до сада упознали већ значајан број
различитих алгоритама и структура података. Са друге стране област
алгоритмике је јако богата и постоји велики број алгоритама којима се
ефикасно решавају неки специфични проблеми о којима до сада није било
речи. У наставку овог поглавља приказаћемо неколико одабраних
алгоритама и структура података који представљају надоградњу онога што
смо до сада научили. Не морате да их проучите све - слободно можете да
одаберете само оне који вам делују најкорисније и
најинтересантније. Можете се определити за оно што ћете даље радити у
договору са вашим наставницима. Ако вам је тако интересантније,
слободно у наставку можете радити и тимски и покушати да реализујете
неке од понуђених алгоритама у склопу тимских пројеката.
